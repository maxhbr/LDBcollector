{"export_restricted":0,"license":"Any EULA","packname":"","patent":0,"pattern":"h2>Google Chrome uvjeti pružanja usluge<\/h2>\n<p>Ovi Uvjeti pružanja usluge primjenjuju se na izvršnu verziju koda preglednika Google Chrome. Izvorni kôd za Google Chrome dostupan je besplatno prema ugovorima o softverskoj licenci otvorenog koda na http:\/\/code.google.com\/chromium\/terms.html.<\/p>\n<p><strong>1. Vaš ugovorni odnos s Googleom<\/strong><\/p>\n<p>1.1 Googleove proizvode, softver, usluge i web-lokacije (za koje se u daljnjem tekstu koristi zajednički naziv \"Usluge\", a koji ne uključuju one usluge koje vam Google pruža prema posebnom pisanom ugovoru) možete koristiti u skladu s uvjetima pravnog ugovora između vas i tvrtke Google. \"Google\" se odnosi na Google Inc., sa sjedištem na adresi 1600 Amphitheatre Parkway, Mountain View, CA 94043, SAD. U ovom se dokumentu objašnjava kako je ovaj ugovor sastavljen i navode se neki uvjeti ugovora.<\/p>\n<p>1.2 Vaš ugovor s Googleom uvijek uključuje barem uvjete i odredbe navedene u ovom dokumentu, osim ako nije drugačije u pisanom obliku dogovoreno s Googleom. Te se odredbe i uvjeti u daljnjem tekstu nazivaju \"Općim uvjetima\". Softverske licence otvorenog izvornog koda za Google Chrome izvorni kôd sačinjene su od posebnih pisanih sporazuma. Do određene mjere, u kojoj softverske licence otvorenog izvornog koda izričito nasljeđuju ove Opće uvjete, licence otvorenog izvornog koda upravljaju vašim sporazumom s Googleom za upotrebu preglednika Google Chrome ili određenih sadržanih komponenti preglednika Google Chrome.<\/p>\n<p>1.3 Vaš ugovor s Googleom također uključuje uvjete postavljene u dolje navedenom odjeljku Google Chrome dodatni uvjeti pružanja usluge te u uvjetima svih pravnih obavijesti primjenjivih na usluge, pored Općih uvjeta. Svi se takvi uvjeti u daljnjem tekstu nazivaju \"Dodatni uvjeti\". Ako se na neku uslugu primjenjuju Dodatni uvjeti, njih možete pročitati u sklopu Usluge ili tijekom njene upotrebe.<\/p>\n<p>1.4 Opći uvjeti, zajedno s Dodatnim uvjetima, tvore pravno obvezujući ugovor između vas i Googlea u vezi s upotrebom Usluga. Važno je da ih pozorno pročitate. U daljnjem se tekstu za taj pravni ugovor koristi zajednički naziv \"Uvjeti\".<\/p>\n<p>1.5 Ako postoje proturječja između onog što stoji u Dodatnim uvjetima i onog što stoji u Općim uvjetima, prednost s obzirom na tu Uslugu imaju Dodatni uvjeti.<\/p>\n<p><strong>2. Prihvaćanje uvjeta<\/strong><\/p>\n<p>2.1 Da biste koristili Usluge, najprije se morate složiti s Uvjetima. Ako ne prihvatite Uvjete, nećete moći koristiti Usluge.<\/p>\n<p>2.2. Uvjete možete prihvatiti tako da:<\/p>\n<p>(A) klikom prihvatite ili se složite s Uvjetima ako vam Google ponudi tu opciju na korisničkom sučelju za bilo koju Uslugu; ili<\/p>\n<p>(B) počnete koristiti Usluge. U tom slučaju razumijete i suglasni ste da će Google upotrebu Usluga od tog trenutka nadalje smatrati prihvaćanjem Uvjeta.<\/p>\n<p><strong>3. Jezik uvjeta<\/strong><\/p>\n<p>3.1 Ako Google ponudi prijevod engleske verzije Uvjeta, suglasni ste da on služi za lakše razumijevanje te da je vaš pravni odnos s Googleom uređen prema engleskoj verziji Uvjeta.<\/p>\n<p>3.2 Ako postoje bilo kakva proturječja između onog što stoji u engleskoj verziji Uvjeta i onog što stoji u prijevodu, engleska verzija ima prednost.<\/p>\n<p><strong>4. Pružanje usluga od strane Googlea<\/strong><\/p>\n<p>4.1 Google ima podružnice i pridružene pravne subjekte širom svijeta (\"Podružnice i afilijacije\"). Ponekad vam te tvrtke pružaju Usluge u ime Googlea. Prihvaćate i suglasni ste da vam Podružnice i afilijacije imaju pravo pružati Usluge.<\/p>\n<p>4.2 Google se stalno razvija kako bi svojim korisnicima pružio najbolju uslugu. Prihvaćate i suglasni ste da se oblik i priroda Usluga koje Google pruža mogu s vremena na vrijeme promijeniti bez prethodne obavijesti.<\/p>\n<p>4.3 Prihvaćate i suglasni ste da Google u sklopu stalnog razvoja može po vlastitom nahođenju (trajno ili privremeno) prestati pružati Usluge (ili neke značajke tih Usluga) vama ili korisnicima općenito i to bez prethodne obavijesti. Usluge možete prestati koristiti u svakom trenutku. O tome ne trebate posebno obavijestiti Google.<\/p>\n<p>4.4 Prihvaćate i suglasni ste da, ako vam Google onemogući pristup korisničkom računu, nećete moći pristupiti Uslugama, podacima o korisničkom računu te svim datotekama ili drugim sadržajima koji se nalaze na vašem korisničkom računu.<\/p>\n<p><strong>5. Upotreba usluga s vaše strane<\/strong><\/p>\n<p>5.1 Suglasni ste da ćete Usluge koristiti samo u svrhe dopuštene prema (a) ovim Uvjetima i (b) bilo kojem primjenjivom zakonu, propisu ili opće prihvaćenim praksama ili smjernicama relevantnog zakonodavstva (uključujući sve zakone u vezi s izvozom podataka ili softvera u SAD i iz SAD-a ili drugih relevantnih zemalja).<\/p>\n<p>5.2 Suglasni ste da se nećete baviti nikakvom aktivnošću koja ometa ili prekida Usluge (ili poslužitelje i mreže povezane s Uslugama).<\/p>\n<p>5.3 Suglasni ste da ni u koju svrhu nećete reproducirati, udvostručavati, kopirati, prodavati Usluge, trgovati njima ili ih preprodavati, osim ako vam to nije izričito dopušteno posebnim ugovorom s Googleom.<\/p>\n<p>5.4 Suglasni ste da ste isključivo odgovorni (te da Google ne snosi nikakvu odgovornost prema vama ili bilo kojoj trećoj strani) za bilo kakvo kršenje vaših obveza u odnosu na Uvjete te za posljedice (uključujući gubitak ili štetu koja može biti nanesena Googleu) takvog kršenja.<\/p>\n<p><strong>6. Privatnost i osobni podaci<\/strong><\/p>\n<p>6.1 Da biste saznali više o načinu na koji Google štiti podatke, pročitajte Googleova pravila o privatnosti na http:\/\/www.google.com\/privacy.html i http:\/\/www.google.com\/chrome\/intl\/hr\/privacy.html. Ova pravila objašnjavaju kako Google postupa s vašim osobnim podacima te štiti vašu privatnost prilikom upotrebe Usluga.<\/p>\n<p>6.2. Suglasni ste da ćete podatke koristiti u skladu s Googleovim pravilima o privatnosti.<\/p>\n<p><strong>7. Sadržaj u Uslugama<\/strong><\/p>\n<p>7.1 Razumijete da su svi podaci (kao što su datoteke s podacima, pisani tekst, računalni softver, glazbene, audiodatoteke ili drugi zvukovi, fotografije, videozapisi ili druge slike) kojima ste možda pristupali u sklopu ili putem upotrebe Usluga isključiva odgovornost osobe od koje je takav sadržaj potekao. U daljnjem tekstu se sve takve informacije nazivaju \"Sadržaj\".<\/p>\n<p>7.2 Imajte na umu da Sadržaj koji vam je ponuđen u sklopu Usluga, uključujući bez ograničenja oglase u Uslugama i sponzorirani sadržaj unutar Usluga, može biti zaštićen pravima intelektualnog vlasništva. Vlasnici tih prava su sponzori ili oglašivači koji Googleu pružaju taj Sadržaj (ili to čine druge osobe ili tvrtke u njihovo ime). Sadržaj ne smijete (djelomično ili u cijelosti) mijenjati, iznajmljivati, dati u zakup, posuđivati, prodavati, distribuirati ili stvarati izvedena djela dokumenata, osim ako vam to Google ili vlasnici Sadržaja nisu izričito dopustili u posebnom ugovoru.<\/p>\n<p>7.3 Google pridržava pravo (ali bez obveze) na preispitivanje, pregledavanje, označavanje, filtriranje, izmjenu, odbijanje ili uklanjanje nekog ili čitavog Sadržaja iz bilo koje Usluge. Za neke Usluge Google može ponuditi alate za filtriranje eksplicitnog seksualnog sadržaja. Ti alati uključuju postavke za SafeSearch (pogledajte http:\/\/www.google.com\/help\/customize.html#safe). Osim toga, postoje komercijalno dostupne usluge i softver za ograničavanje pristupa materijalu koji vam se možda čini sporan.<\/p>\n<p>7.4 Razumijete da se upotrebom sluga možete izložiti Sadržaju koji je za vas možda uvredljiv, nepristojan ili neugodan te da u tom pogledu Usluge koristite na vlastitu odgovornost.<\/p>\n<p>7.5 Suglasni ste da ste isključivo odgovorni (te da Google ne snosi nikakvu odgovornost prema vama niti bilo kojoj trećoj strani) za sve Sadržaje koje stvorite, prenesete ili prikažete tijekom upotrebe Usluga te za posljedice (uključujući gubitak ili štetu koja može biti nanesena Googleu) takvih aktivnosti.<\/p>\n<p><strong>8. Prava vlasništva<\/strong><\/p>\n<p>8.1 Prihvaćate i suglasni ste da Google (ili njegovi davatelji licenci) imaju sva zakonska prava, pravo vlasništva i udio u Uslugama, uključujući prava intelektualnog vlasništva koja postoje za Usluge (bez obzira jesu li ta prava registrirana ili ne i bez obzira na to gdje u svijetu ta prava postoje).<\/p>\n<p>8.2 Uvjeti vam ni na koji način ne daju pravo na upotrebu Googleovih zaštićenih naziva, zaštitnih znakova, zaštitnih znakova usluga, logotipa, naziva domena te drugih istaknutih značajki marke, osim ako u pismenom obliku nije drugačije dogovoreno s Googleom. <\/p>\n<p>8.3 Ako vam je u posebnom pisanom ugovoru s Googleom dano izričito pravo na upotrebu bilo koje od ovih značajki robne marke, suglasni ste da ćete te značajke koristiti u skladu s ugovorom, svim primjenljivim odredbama ovih Uvjeta te smjernicama za upotrebu Googleove značajke robne marke, kao i da ćete poštivati njihova povremena ažuriranja. Te smjernice možete pogledati online na web-stranici http:\/\/www.google.com\/intl\/hr\/permissions\/guidelines.html (ili na drugom URL-u koji će Google povremeno ponuditi u tu svrhu).<\/p>\n<p>8.4 Google priznaje i suglasan je s tim da mu vi (ili vaši davatelji licence) u skladu s ovim Uvjetima niste dali nikakva prava, pravo vlasništva niti udio u pogledu bilo kojeg Sadržaja koji pošaljete, objavite, prenesete ili prikažete na Uslugama ili putem njih, uključujući sva prava intelektualnog vlasništva koja postoje u tom Sadržaju (bez obzira jesu li ta prava registrirana ili ne i bez obzira na to gdje u svijetu ta prava postoje). Suglasni ste da sami snosite odgovornost za zaštitu i provedbu tih prava te da Google nije obvezan to učiniti u vaše ime, osim ako nije drugačije u pisanom obliku dogovoreno s Googleom.<\/p>\n<p>8.5 Suglasni ste da nećete uklanjati, sakriti ili promijeniti bilo kakve obavijesti o pravima vlasništva (uključujući obavijesti o autorskim pravima i zaštitnim znakovima) koje se nalaze uz Usluge ili su njihov dio.<\/p>\n<p>8.6 Suglasni ste da u upotrebi usluga nećete koristiti nikakav zaštitni znak, zaštitni znak usluge, zaštićeni naziv te logotip bilo koje tvrtke ili organizacije na način koji bi mogao ili čija je namjera izazvati nejasnoće u vezi s vlasnikom ili ovlaštenim korisnikom takvih znakova, naziva ili logotipa, osim ako vas Google u pisanom obliku nije izričito ovlastio za to.<\/p>\n<p><strong>9. Licenca od Googlea<\/strong><\/p>\n<p>9.1 Google vam kao dio Usluga koje nudi (u daljnjem tekstu \"Softver\") za upotrebu softvera daje osobnu besplatnu (neprenosivu i neisključivu) licencu koju možete koristiti širom svijeta. Njome vam Google želi omogućiti upotrebu pogodnosti usluga i uživanje u njima, ali pod uvjetom da poštujete Uvjete.<\/p>\n<p>9.2 U skladu s odjeljkom 1.2, ne smijete (a ne smijete to dopustiti ni nekom drugom) kopirati, mijenjati, stvarati izvedena djela softvera, vršiti obrnuti inženjering, rastavljati ili na drugi način pokušati izvući izvorni kôd Softvera ili bilo koji njegov dio, osim ako to nije izričito dopušteno ili to zahtijeva zakon, ili ako vam Google to nije izričito dopustio u pismenom obliku.<\/p>\n<p>9.3 U skladu s odjeljkom 1.2, ne smijete prenijeti (ili dati podlicencu za) svoja prava na upotrebu Softvera, odobriti založno pravo na prava na upotrebu Softvera ili na drugi način prenijeti bilo koji dio svojih prava na upotrebu Softvera, osim ako za to nemate izričito pismeno dopuštenje Googlea.<\/p>\n<p><strong>10. Licenca sadržaja koju vi dodjeljujete<\/strong><\/p>\n<p>10.1 Zadržavate autorska i sva već postojeća prava nad Sadržajem koji pošaljete, objavite ili prikažete u Uslugama ili putem njih.<\/p>\n<p><strong>11. Ažuriranja softvera<\/strong><\/p>\n<p>11.1 Softver koji koristite može s vremena na vrijeme automatski preuzeti ažuriranja od Googlea i instalirati ih. Ta su ažuriranja oblikovana tako da poboljšaju, povećaju i dodatno razviju Usluge, a mogu biti u obliku popravaka bugova, poboljšanih značajki, novih softverskih modula te potpuno nove verzije. Suglasni ste s primanjem takvih ažuriranja (i dopuštate Googleu da ih šalje) u sklopu upotrebe Usluga.<\/p>\n<p><strong>12. Raskid ugovornog odnosa s Googleom<\/strong><\/p>\n<p>12.1 Uvjeti su važeći dok ih vi ili Google ne raskinete na dolje opisani način.<\/p>\n<p>12.2 Google u svakom trenutku može raskinuti pravni ugovor s vama ako:<\/p>\n<p>(A) ste prekršili bilo koju odredbu ovih Uvjeta (ili ste postupali na način koji jasno pokazuje da ne namjeravate ili ne možete poštivati odredbe ovih Uvjeta); ili<\/p>\n<p>(B) je Google to obvezan učiniti po zakonu (na primjer, ako je pružanje Usluga vama nezakonito ili ako to postane); ili<\/p>\n<p>(C) je partner s kojim je Google nudio uslugu raskinuo svoj ugovorni odnos s Googleom ili je vama prestao pružati Usluge; ili<\/p>\n<p>(D) je Google prestao pružati Usluge u zemlji koja je vaše prebivalište ili iz koje koristite uslugu; ili <\/p>\n<p>(E) Google smatra da pružanje Usluga više nije komercijalno isplativo.<\/p>\n<p>12.3. Ništa u ovom odjeljku ne utječe na Googleova prava u pogledu pružanja Usluga prema odjeljku 4 ovih Uvjeta.<\/p>\n<p>12.4 Nakon prestanka važenja ovih Uvjeta, prekid neće utjecati na sva zakonska prava, obveze i dužnosti koje ste vi i Google uživali, kojima ste podlijegali (ili su nastale tijekom važenja Uvjeta) ili za koje je navedeno da se nastavljaju na neodređeno vrijeme, a za takva prava, obveze i dužnosti nastavit će se primjenjivati odredbe odjeljka 19.7.<\/p>\n<p><strong>13. ISKLJUČIVANJE JAMSTAVA<\/strong><\/p>\n<p>13.1 NIŠTA U OVIM UVJETIMA, UKLJUČUJUĆI ODJELJKE 13 I 14 NE ISKLJUČUJE ILI OGRANIČAVA ODGOVORNOST GOOGLEA ZA GUBITKE KOJE NIJE MOGUĆE ZAKONITO ISKLJUČITI ILI OGRANIČITI PRIMJENLJIVIM PRAVOM. NEKE NADLEŽNOSTI NE DOPUŠTAJU ISKLJUČENJE ODREĐENIH JAMSTAVA ILI ODREDBI ILI OGRANIČENJE ILI ISKLJUČIVE ODGOVORNOSTI ZA GUBITAK ILI ŠTETU NASTALU NEMAROM, KRŠENJEM UGOVORA ILI KRŠENJEM NAVEDENIH UVJETA ILI SLUČAJNE ILI POSLJEDIČNE ŠTETE. U SKLADU S TIM NA VAS ĆE SE PRIMJENJIVATI SAMO OGRANIČENJA KOJA SU ZAKONITA U VAŠOJ NADLEŽNOSTI, A VAŠA ĆE ODGOVORNOST BITI OGRANIČENA U NAJVEĆOJ MJERI DOPUŠTENOJ ZAKONOM.<\/p>\n<p>13.2 IZRIČITO RAZUMIJETE I SUGLASNI STE DA USLUGE KORISTITE NA VLASTITI RIZIK TE DA SE USLUGE NUDE &quot;KAKVE JESU&quot; I \"PREMA DOSTUPNOSTI\".<\/p>\n<p>13.3 GOOGLE, NJEGOVE PODRUŽNICE I AFILIJACIJE TE NJEGOVI DAVATELJI LICENCA POSEBICE NE TVRDE I NE DAJU NIKAKVA JAMSTVA DA ĆE:<\/p>\n<p>(A) UPOTREBA USLUGA ZADOVOLJITI VAŠE POTREBE, <\/p>\n<p>(B) UPOTREBA USLUGA BITI NEPREKINUTA, PRAVOVREMENA, SIGURNA ILI BEZ POGREŠKE, <\/p>\n<p>(C) SVI PODACI KOJE PRIKUPITE KAO REZULTAT UPOTREBE USLUGE BITI TOČNI ILI POUZDANI TE<\/p>\n<p>(D) BITI ISPRAVLJENE POGREŠKE U RADU ILI FUNKCIONALNOSTI BILO KOJEG SOFTVERA KOJI STE DOBILI U SKLOPU USLUGA.<\/p>\n<p>13.4 SVI MATERIJALI PREUZETI ILI NA DRUGI NAČIN DOBAVLJENI PUTEM UPOTREBE USLUGA PREDSTAVLJAJU SAMO VAŠU ODLUKU I RIZIK I VI ĆETE BITI JEDINI ODGOVORNI ZA OŠTEĆENJE VAŠEG RAČUNALNOG SUSTAVA ILI DRUGOG UREĐAJA ILI GUBITAK PODATAKA KOJI SU NASTALI ZBOG PREUZIMANJA TAKVOG MATERIJALA.<\/p>\n<p>13.5 NIJEDAN SAVJET ILI INFORMACIJA, USMENA ILI PISANA, KOJU STE DOBILI OD TVRTKE GOOGLE ILI PUTEM TVRTKE GOOGLE ILI IZ USLUGA NEĆE ZNAČITI JAMSTVO BILO KOJE VRSTE KOJE NIJE IZRIČITO NAVEDENO U UVJETIMA.<\/p>\n<p>13.6. NADALJE, GOOGLE I NJEGOVI PARTERI IZRIČITO SE ODRIČU SVIH JAMSTAVA I ODREDBI SVAKE VRSTE, IZRIČITIH ILI PODRAZUMIJEVANIH, UKLJUČUJUĆI, ALI BEZ OGRANIČENJA , PODRAZUMIJEVANA JAMSTVA I ODREDBE PRIMJERENOSTI ZA PRODAJU, PRIKLADNOSTI ZA BILO KOJU ODREĐENU SVRHU I NEKRŠENJA.<\/p>\n<p><strong>14. OGRANIČENJE ODGOVORNOSTI<\/strong><\/p>\n<p>14.1 U SKLADU S OPĆIM ODREDBAMA U GORNJEM ČLANKU 13.1 GOOGLE, NJEGOVE PODRUŽNICE I AFILIJACIJE TE NJEGOVI DAVATELJI LICENCA NE SNOSE ODGOVORNOST ZA:<\/p>\n<p>(A) BILO KAKVU IZRAVNU, NEIZRAVNU, SLUČAJNU, POSEBNU, POSLJEDIČNU ILI PRIMJERNU ŠTETU, KOJU STE MOŽDA PRETRPJELI, BEZ OBZIRA NA NJEZINE UZROKE PREMA BILO KOJOJ TEORIJI ODGOVORNOSTI.. TO UKLJUČUJE, ALI NIJE OGRANIČENO NA ŠTETU ZBOG GUBITKA ZARADE (NASTALA IZRAVNO ILI NEIZRAVNO), GUBITAK REPUTACIJE ILI POSLOVNOG UGLEDA, GUBITAK PODATAKA, TROŠAK NABAVE ZAMJENSKE ROBE ILI USLUGA ILI DRUGE NEMATERIJALNE GUBITKE;<\/p>\n<p>(B) GUBITAK ILI ŠTETU KOJU STE MOŽDA PRETRPJELI, UKLJUČUJUĆI, ALI BEZ OGRANIČENJA NA GUBITAK ILI ŠTETU USLIJED:<\/p>\n<p>(I) OSLANJANJA NA POTPUNOST, TOČNOST ILI POSTOJANJE BILO KAKVOG OGLAŠAVANJA ILI USLIJED BILO KAKVOG ODNOSA ILI TRANSAKCIJE IZMEĐU VAS I BILO KOJEG OGLAŠAVAČA ILI SPONZORA ČIJE SE OGLAŠAVANJE POJAVLJUJE U SKLOPU USLUGA;<\/p>\n<p>(II) PROMJENA KOJE JE GOOGLE MOŽDA IZVRŠIO NA USLUGAMA ILI ZBOG TRAJNOG ILI PRIVREMENOG PREKIDA U PRUŽANJU USLUGA (ILI BILO KOJIH ZNAČAJKI U SKLOPU USLUGA);<\/p>\n<p>(III) BRISANJA, OŠTEĆENJA ILI NESPREMANJA BILO KOJEG SADRŽAJA I DRUGIH KOMUNIKACIJSKIH PODATAKA KOJI SE ODRŽAVAJU ILI PRENOSE PUTEM UPOTREBE USLUGA; <\/p>\n<p>(IV) PROPUSTA S VAŠE STRANE DA GOOGLEU PRUŽITE TOČNE PODATKE O RAČUNU; <\/p>\n<p>(V) PROPUSTA S VAŠE STRANE U ČUVANJU POVJERLJIVOSTI I TAJNOSTI VAŠE ZAPORKE ILI PODATAKA O RAČUNU;<\/p>\n<p>14.2 OGRANIČENJA ODGOVORNOSTI GOOGLEA PREMA VAMA U GORNJEM ČLANKU 14.1 PRIMJENJUJU SE BEZ OBZIRA NA TO JE LI GOOGLEU UKAZANO ILI NE NA MOGUĆNOSTI DA DOĐE DO TAKVIH GUBITAKA TE JE LI TOGA TREBAO BITI SVJESTAN.<\/p>\n<p><strong>15. Pravila o autorskim pravima i zaštitnim znakovima<\/strong><\/p>\n<p>15.1 Googleovo je pravilo reagirati na dojave o navodnom kršenju autorskih prava koje su u skladu s primjenljivim međunarodnim zakonom o zaštiti intelektualnog vlasništva (uključujući Zakon o elektroničkim autorskim pravima (DMCA) u SAD-u) i zatvoriti račune onih koji opetovano krše ta prava. Pojedinosti o Googleovim pravilima možete pronaći na stranici http:\/\/www.google.hr\/dmca.html.<\/p>\n<p>15.2 Google ima postupak za ispitivanje pritužbi u vezi s zaštitnim znakovima, koje se odnose na Googleovu djelatnost oglašavanja. Pojedinosti o tom postupku možete naći na stranici http:\/\/www.google.hr\/tm_complaint.html.<\/p>\n<p><strong>16. Oglasi<\/strong><\/p>\n<p>16.1 Neke se Usluge održavaju pomoću prihoda od oglašavanja i u njima se mogu prikazivati oglasi i promocije. Ti oglasi mogu ciljati na sadržaj podataka spremljenih u Uslugama, upite postavljene putem Usluga ili druge podatke.<\/p>\n<p>16.2. Način, vrsta i opseg Google oglašavanja u Uslugama može se promijeniti bez posebne obavijesti.<\/p>\n<p>16.3 S obzirom da vam Google daje pristup Uslugama i upotrebi istih, suglasni ste da Google u Usluge može uključiti takvo oglašavanje.<\/p>\n<p><strong>17. Drugi sadržaj<\/strong><\/p>\n<p>17.1 Usluge mogu sadržavati hiperveze na druge web-lokacije, sadržaj ili resurse. Google možda nema kontrolu nad web-lokacijama ili resursima koje pružaju druge tvrtke ili osobe, a ne Google","risk":5,"spdx":"","trademark":0,"unique_id":"f348a08f-2f06-4aab-92bd-a011057816a0"}