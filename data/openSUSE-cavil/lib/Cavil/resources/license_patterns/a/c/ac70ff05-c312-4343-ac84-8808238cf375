{"export_restricted":0,"license":"openSUSE 11.0","packname":"","patent":0,"pattern":"openSUSE-OSS 11.0\nLicenční smlouva k softwaru Novell\n\nPŘEČTĚTE SI POZORNĚ TUTO SMLOUVU. INSTALACÍ NEBO JINÝM POUŽÍVÁNÍM\nSOFTWARU (VČETNĚ JEHO ČÁSTÍ) VYJADŘUJETE SOUHLAS S TOUTO\nSMLOUVOU. POKUD S TĚMITO PODMÍNKAMI NESOUHLASÍTE, SOFTWARE\nNESTAHUJTE, NEINSTALUJTE ANI NEPOUŽÍVEJTE.\n\nPRÁVA A LICENCE\n\nTato licenční smlouva k softwaru Novell („Smlouva“) je právní\nsmlouva mezi vámi (subjektem nebo osobou) a společností Novell,\nInc. („Novell“) a týká se softwarového produktu uvedeného v názvu\ntéto Smlouvy, médií (existují-li) a doprovodné dokumentace\n(souhrnným označením „Software\").\n\nSoftware je modulární operační systém složený z mnoha součástí,\nke kterým mohou být přiloženy samostatné licenční podmínky. \nSoftware je kolektivním dílem společnosti Novell; ačkoli\nspolečnost Novell nevlastní autorská práva ke všem součástem\nSoftwaru, vlastní autorská práva k Softwaru jako kolektivnímu\ndílu.  Většina součástí jsou balíčky open source a většinu z nich\nspolečnost Novell nevytvořila ani nevlastní.  Licenční práva k\njednotlivým součástem řídícím se samostatnými licenčními\npodmínkami jsou definována příslušnými podmínkami. Žádné\nustanovení této Smlouvy neomezuje ani jinak neovlivňuje práva,\npovinnosti a podmínky, jež se na vás vztahují a které musíte\nsplnit, vyplývající z takových licencí. Pokud však distribuujete\nkopie jakýchkoli součástí nezávislých na Softwaru, musíte z každé\nkopie odstranit všechny ochranné známky, typické úpravy vzhledu a\nloga společnosti Novell.\n\nVe své Organizaci můžete vytvořit a používat neomezený počet\nkopií Softwaru.  U všech verzí obsahujících v názvu písmena „OSS“\nmůžete vytvářet a distribuovat neomezený počet kopií Softwaru i\nmimo svou organizaci. Neomezené množství upravených kopií můžete\nvytvářet a mimo svou organizaci distribuovat za podmínky, že ze\nvšech upravených kopií odstraníte veškeré ochranné známky,\ntypické úpravy vzhledu a loga Novell. Pojem „Organizace“ označuje\nprávní subjekt s výjimkou poboček a přidružených organizací s\nvlastní subjektivitou z důvodů daňových nebo z důvodů úpravy\nprávnických osob. Příkladem Organizace v soukromém sektoru je\nspolečnost, sdružení nebo trust, s výjimkou poboček a\npřidružených organizací s vlastním daňovým identifikačním číslem\nnebo identifikačním číslem společnosti. Příkladem Organizace ve\nveřejném sektoru může být konkrétní vládní orgán nebo místní\nvládní úřad.\n\nLicenční podmínky k některé součásti vás sice mohou opravňovat k\ndistribuci součásti, při takové distribuci však nesmíte používat\nznámky společnosti Novell (například SUSE a SUSE LINUX), a to bez\nohledu na to, zda součást známky společnosti Novell obsahuje.\n\nDALŠÍ LICENČNÍ PODMÍNKY A OMEZENÍ\n\nSoftware je chráněn autorskými právy a úmluvami Spojených států\namerických („USA\") a dalších zemí a vztahují se na něj podmínky\ntéto Smlouvy. Na Software jste získali pouze licenci, Software\nnení předmětem prodeje","risk":4,"spdx":"","trademark":0,"unique_id":"ac70ff05-c312-4343-ac84-8808238cf375"}